---
layout: post
title: "Jag är teknolog"
description: ""
category: School
---
{% include JB/setup %}

> Jag är teknolog och helt OK
> Jag jobbar hårt och jag roar mig
sjungs nere på LTH till melodin I'm a lumberjack av Monty Python.
Som en ny student vid BTH känner jag att jag vill kunna instämma med mina vänner nere på LTH, men allt är inte helt OK.

För nästan en månad sedan började jag studera här vid Blekinge Tekniska Högskola, allt gick bra och jag träffade ett gäng trevliga människor, men ju längre tiden gick så började jag inse att något är lite annorlunda här. I slutet av nollningen, som givetvis är starten på de fem år jag förväntas studera här, så fick vi möjligheten att beställa overaller. Färgglada saker som teknologdrägg har på sig för att visa vilket program de läser. Visst priset var det dubbla jämfört med vad TLTH tar för dem, men samtidigt har inte BSK några sponsorer på sina, så det blir dyrare av en anledning.

Så overaller finns det, och jag hade sett några med teknologmössor på sig under nollningen, så jag började fråga om det. Det var lite av ett misstag. Visst BSK har en snygg mössa, det är en Lundamodell, vinröd kulle, mörkblå strimmel, guldgul soutage, svart tofs och kokard, men ingen verkar intresserad av att studenterna ska ens få möjlighet att köpa dessa. Vi hade fått information om kåren, utbildningsföreningar (motsvarande sektioner på TLTH) etc. etc., så jag valde att maila styrelsen för utbildningsföreningen jag tillhör, #ROOT (läser ju Civilingenjör i Datorsäkerhet), vilket jag ännu inte fått svar på (14 dagar sedan).

Men utbildningsföreningens styrelse är inte dålig, många ur styrelsen hade redan talat med mig via IRC och förklarat att det inte låg på deras bord, utan på antingen kårens eller fullmäktiges bord. Diskussionerna fortsatte och det visade sig att det finns ett beslut från utbildningsföreningens styrelse att frågan ska lyftas med kårens styrelse, men något sånt hände aldrig. Dock är det en sanning med modifikation, frågan lyftes aldrig på ett kårstyrelsemöte, dock har det pratats om utanför mötestid.

Man har alltså talat om det, men inte kommit någonvart på ett tag nu. Så när jag nu som etta kommer och river upp allt igen genom att tala om de där hemska mössorna så får man utstå en del mindre glada svar. Jag börjar anta att det beror på att det är jobbigt att ta in mössorna då det leder till mer administration och jobb för folk som arbetar i kåren. Sen att delar av styrelsen är heltidsarvoderade gör att man blir lite fundersam över om inte dessa kunde ta på sig ansvaret, eller om de som tar hand om overallerna tar på sig ansvaret. Det finns ju en viss likhet i köp av stora mängder overaller och köp av stora mängder hattar. Dock är det senare mycket vanligare, och sköts till och med av gymnasieelever utan några större problem.

Jag känner ett visst motstånd till frågan om mössorna, och jag kan delvis förstå dem, för det är inte kul med mer arbete, det är inte kul att behöva leta leverantörer etc., men samtidigt känns det som en viktig del av det kulturhistoriska arvet som BSK har från tiden då allt startade. Mössbärandet var vanligare i Ronneby, vanligare när skolan var yngre och sattsade på att vara mer som en teknisk högskola än ett universitet.

Dock det största problemet är att när man försöker engagera sig i en fråga som en nolla så är det inte helt optimalt att möta så pass stort motstånd, det gör att man inte direkt vill engagera sig något mer. Det är ju lättare att bara kasta in handduken, för de äldre studenterna verkar till synes inte ha ett intresse av dessa nya idéer som vissa ovetande nollor har.

Måste medge att det är en aning lockade att söka till Senare del av program vid LTH, för det känns inte som att man är en riktig teknolog här i vildmarken.
