---
layout: post
title: "Valfrihet"
description: "Sånt vi har mycket av, men ändå inte tänker på"
category: Life
---
{% include JB/setup %}

Jag har nu levt i en tredjedel, kanske till och med en fjärdedel av mitt liv, så jag räknas inte till den gruppen människor som har livserfarenhet och kunskap nog att kunna skriva om detta ämnet.

För inte så många år sedan gick jag i grundskolan, något jag minns som en spännande tid där man lärde känna nya människor och man försökte ta reda på vem och vad man kommer att bli när man blir stor. Vi skulle dela på upplevelserna, jag och min klass, och vi gjorde det. Tio år gick vissa av oss i samma klass, från dess att vi bara var sex år, tills dess att gymnasiet skulle ta oss. Vi lärde oss mycket, och vi delade på så mycket minnen. När man är barn så påpekar alltid vuxna att man ska dela med sig av det bra, och att man ska vara snäll mot alla, för då kommer folk vara snälla mot dig också.

Men tider förändras. Vi började gymnasiet, där vi var tvungna att lämna vår skyddande sfär som vi befunnit oss i. På gymnasiet var det var man för sig, och vi skulle bedömas utifrån generella regler, och inte hur vi som person var. Vissa klarade av att ställa om sig, vissa klarade det mindre bra. Jag tillhör den senare kategorin, då jag bara är en medelmåtta i skolans ögon. Jag har medelmåttiga betyg, medelmåttig närvaro, och är varken ökänd eller populär i skolan.

En dag kom en liten ljuspunkt i mitt liv. En lärare talade med mig om hur man skulle lösa ett problem som hon såg fanns i skolan. Eleverna lånar datorer av skolan, men tvingas ändå lägga undan dem när det blir dags för prov, för att man kan fuska med hjälp av en dator. Då läraren kände till att jag hade ett intresse av datorer så började vi bolla idéer och efter mycket om och men så hade vi en kandidat för test. Problemet var att skolan ville inte ha det om inte någon kunde sälja det till dem, så jag gick till en bekant och frågade om jag kunde få jobb hos honom, för att kunna sälja lösningen till min skola.

Det blev en strålande succé. Visst det fanns problem, och det kommer alltid finnas problem med saker som människor skapar, men jag är fortfarande bara en medelmåtta. Det är bra att vara en medelmåtta, men det är inte det som är det viktiga i historien. Denna lösningen som jag tog fram bygger uteslutande på produkter som stora grupper av människor har slitit, ofta gratis, för att komma fram till. De har sett produkten som de arbetar med som en kul grej, och jobbat vidare på det för att det är roligt. De delar med sig av vad de gör, likt det jag och min klass gjorde i grundskolan.

Inget av det coola jag gjort skulle varit möjligt om folk inte delat med sig av det bästa av det bästa. Detta fenomenet kallas ibland för kommunism, och andra politiska ideologier som bygger på Marx och Engels ord, men är det verkligen bara politik? Vi delar ju alla med oss av det goda i livet när vi är barn, så varför kan vi inte fortsätta med det när vi växer upp? När vi inte delar med oss av saker så kan det bildas konflikter som i grund och botten är helt onödiga. Ett bra exempel på detta är mobiltelefoner. Alla dessa mobiler vi kan välja mellan. De har Android, iOS, MeeGo, Bada, med flera, och sen ser alla olika ut, har olika funktioner, och så vidare. Tänk om vi skulle tagit fram alla dessa mobiler i en miljö där alla delar med sig av sin kunskap och kreativitet. Tänk vad mycket bättre allt borde bli, om man tar det bästa från alla världarna.

Ett annat scenario är en känd spel genre som kallas MOBA, kort för Multiplayer online battle arena, där tre stora aktörer har kända titlar. Riot har ett spel som heter Leauge of Legends, Valve har ett som heter Dota 2, och S2 har Heroes of Newerth. Dessa tre spel bygger på samma principer, ser liknande ut och har liknande funktionalitet. Det stora problemet som jag ser att MOBA spelare har är den hatiska inställningen till de andra två spelen som man inte spelar, och spelare anklagar alltid rivalerna för att kopiera saker från spelet som spelaren föredrar att spela. De talar om att kopieringen skulle vara dålig. Men tänk om Riot, Valve och S2, bara satte sig ner och gjorde allt tillsammans istället? Delade med sig av kunskap och kreativitet och på så sätt skapade det ultimata spelet för MOBA genren. Tänk vad mycket onödigt bråk man skulle kunna slippa? Tänk vad mycket bättre allt skulle blivit om man fortsatte dela med sig av saker, på samma sätt som man gjorde när man var barn. Villkorslöst delande av kunskap och kreativitet. Tänk vad mycket bättre världen skulle bli då.
